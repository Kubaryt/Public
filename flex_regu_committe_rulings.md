# Regulamin turnieju Flexibility Showdown

## Spis treści

### Regulamin

- [0. Wstęp](#0-wstęp) - Określa najważniejsze kwestie związane z zapleczem organizatorskim. M.in. organizatorów Turnieju i dokumenty stanowiące zasady Turnieju,
- [1. Postanowienia Ogólne](#1-postanowienia-ogólne) - Określa warunki uczestnictwa, pulę nagród i oficjalny sposób komunikacji,
- [2. Format Turnieju i terminarz](#2-format-turnieju-i-terminarz) - Określa fazy w Turineju, sposób ich przebiegu i ich terminarz,
- [3. Rozgrywka](#3-rozgrywka) - Określa szablony w Turnieju, sposób rozgrywania gier i sposób wyboru szablonów, kolorów i zamków,
- [4. Restarty](#4-restarty) - Określa zasady korzystania z restartów w Partiach,
- [5. Fair play](#5-fair-play) - Określa zasady fair play Turnieju,
- [6. Kary](#6-kary) - Określa rodzaje kar i sposób ich wydawania oraz tryb odwołania się od kary,
- [7. Zakończenie Gry](#7-zakończenie-gry) - określa sposób zakończenia Partii.

### Załączniki

- [Załącznik nr 1](#załącznik-nr-1) - Określa skład Komitetu Sędziowskiego i sposób jego działania,
- [Załącznik nr 2](#załącznik-nr-2) - Określa definicje terminów użytych w Regulamin (i spełniających inne warunki punktu 0.6),
- [Załącznik nr 3](#załącznik-nr-3) - Określa sposób wydawania Orzeczeń i ich kształt,
- [Załącznik nr 4](#załącznik-nr-4) - Określa ustawienia szablonóœ w Turnieju,
- [Załącznik nr 5](#załącznik-nr-6) - Określa politykę prywatności Turnieju.

## 0. Wstęp

0.1 Flexibility (dalej zwany Turniejem) jest turniejem rozgrywanym w grze Heroes of Might and Magic III z dodatkiem Horn of the Abyss (dalej zwana Grą). O zasadach Turnieju stanowi Regulamin turnieju XL+yoU (dalej zwany Regulaminem) oraz załączone do niego dokumenty. Celem Turnieju jest wyłonienie najbardziej elastycznego gracza w kontekście rozgrywki na wielu szablonach map losowych.

0.2 Turniej organizowany jest przez Komitet Sędziowski (dalej zwany Komitetem). O sposobie działania Komitetu oraz jego składzie stanowi [Załącznik nr 1](#załącznik-nr-1).

0.3 Polskojęzyczna wersja Regulaminu jest obowiązująca. Jeżeli w angielskojęzyczna wersja Regulaminu jest sprzeczna z polskojęzyczną, to należy postępować wedle polskojęzycznej wersji Regulaminu.

0.4 W sytuacjach nieujętych Regulaminem decyzja Komitetu jest wiążąca.

0.5 Terminy użyte w Regulaminie, jednak nie zdefiniowane w nim, których definicja różni się od ogólnie przyjętej zdefiniowane są w [Załączniku nr 2](#załącznik-nr-2).

0.6 Komitet może wydawać Orzeczenia, sposób wydawania Orzeczeń i ich kształt reguluje [Załącznik nr 3](#załącznik-nr-3).

0.7 Politykę prywatności Turnieju określa [Załącznik nr 5](#załącznik-nr-5).

## 1. Postanowienia Ogólne

1.1 Warunkiem uczestnictwa w Turnieju jest rejestracja na stronie www.h3.gg oraz dołączenie do turnieju "XL+yoU" za jej pośrednictwem, przeczytanie i przestrzeganie Regulaminu.

1.2 Pula nagród Turnieju:

I miejsce: TBD <br>
II miejsce: TBD <br>
III miejsce: TBD <br>

*Pula nagród może ulec zmianie w trakcie turnieju*

1.3 Komitet zastrzega sobie prawo do niedopuszczenia wybranego osoby do Turnieju, w szczególności jeśli:

- Osoba znana jest z oszukiwania podczas rozgrywek,
- Osoba znana jest z wysokiej toksyczności,
- Osoba znana jest z braku szacunku do zasad fair play.

1.3 Komitet zastrzega sobie prawo do niedopuszczenia wybranej osoby do pełnienia oficjalnych funkcji w Turnieju, w szczególności jeśli osoba znana jest z wysokiej toksyczności.

1.4 Komitet ma niewyłączne i niezbywalne prawo do retransmisji, nagrywania i udostępniania wybranych meczów rozgrywanych w ramach Turnieju. Komitet może dzielić się tym prawem z osobami trzecimi.

1.5 Oficjalnym kanałem komunikacyjnym Turnieju jest serwer Discord `H3GG` [link](https://discord.gg/r6dS4D9edd) (Dalej nazywany Discordem).

## 2. Format Turnieju i terminarz

2.1 Turniej składać będzie się z czterech faz: Zapisów, Fazy Grupowej, Fazy Pucharowej i Fazy Decydującej.

2.2 Zapisy rozpoczną się TBD i potrwają do TBD (proponuję 2 tygodnie na zapisy). Odbędą się one za pośrednictwem strony www.h3.gg/.

2.3 Przebieg Fazy Grupowej:

- Faza Grupowa zostanie przeprowadzona w systemie kołowym z podziałem na grupy,
- Obowiązuje Bo1,
- Zwycięzca Meczu otrzymuje 1 punkt, przegrany 0. W przypadku remisu mecz należy rozegrać ponownie,
- Czas na rozegranie Fazy Grupowej będzie wynosił 1 miesiąc z zastrzeżeniem Załącznika nr 3,
- Do Fazy Pucharowej przechodzi 2 Graczy z najwyższym dorobkiem punktowym w danej grupie,
- W przypadku uzyskania przez 2 Graczy w jednej grupie takiej samej ilości punktów wyższe miejsce w grupie zajmuje zwycięzca Meczu bezpośredniego,
- W przypadku uzyskania przez 3 lub więcej Graczy w jednej grupiej takiej samej ilości punktów, w sytuacji, w której bezpośrednie Mecze nie wskazują najlepszego Gracza (np. A > B, B > C, C > A), o miejscach w grupie decyduje dogrywka,
- Planowana wielkość grup to 4, może ona ulec zmiane po zakończeniu zapisów.

2.4 Przebieg Fazy Pucharowej:

- Zwycięzca Meczu przechodzi do następnej rundy Fazy Pucharowej, przegrany zostaje wyeliminowany z Turnieju,
- Obowiązuje Bo1,
- Każda runda Fazy Pucharowej będzie trwać 1 tydzień z zastrzeżeniem Załącznika nr 3,

2.5 Przebieg Fazy Decydującej:

- Zwycięzca Meczu przechodzi do następnej rundy Fazy Decydującej, przegrany zostaje wyeliminowany z Turnieju,
- Obowiązuje Bo1,
- Każda runda Fazy Decydującej będzie trwać 2 tygodnie z zastrzeżeniem Załącznika nr 3,
- Transmitowanie swoich Partii jest obowiązkowe.

2.5 Każdy Gracz ma prawo do poddania dowolnej liczby Meczów i Partii w ciągu całej Fazy Pucharowej.

## 3. Rozgrywka

3.1 Szablonami map losowych obowiązującymi w rozgrywkach Turnieju są:

- W Fazie Grupowej:
  - Duel*,
  - h3dm*,
  - 6lm10*,
- W Fazie Pucharowej:
  - Jebus Cross,
  - mt_Sapphire*,
  - Kubaryt*
- W Fazie Decydującej:
  - Jebus King,
  - mt_Nebula*,
  - mt_Firewalk*,
  - Sapphire*,
  - Spider*,

**Wersja szablonu zostania określona po zakończeniu zapisów*

3.2 Ustawienia szablonów reguluje [Załącznik nr 4](#załącznik-nr-4).

3.3 Partie powinny odbywać się za pośrednictwem HotA Lobby dostępnego w Grze. W przypadku gdy HotA Lobby nie jest dostępne Partię można rozegrać za pośrednictwem Hamachi lub Game Rangera.

3.4 Przygotowanie rozgrywki:

- Jeden z Graczy zakłada pokój w HotA lobby (będzie on gospodarzem), drugi Gracz dołącza do założonego przez gospodarza pokoju w lobby (będzie on gościem)
- Gość wybiera cyfrę 1 lub 0, gospodarz za pośrednictwem opcji `Coin Flip` losuje cyfrę 1 lub 0.

3.5 Wybór szablonów:

- Zwycięzca rzutu monetą rozpoczyna banowanie spośród pozostałych szablonów w systemie ABBA. 
  - W przypadku Bo1 gracze banują szablony do pozostawienia jednego szablonu,
  - W przypadku Bo3 gracze banują szablonu do pozostawienia 3 szablonów. Gracze wybierają szablony do gry na przemian zaczynając od Gracza, który zbanował przedostatni szablon. Wszystkie gry muszą odbyć się na różnych szablonach,
  - Za zgodą obu Graczy można rozegrać Partię na innej wersji szablonu niż domyślna, zaleca się ustalenie preferowanej wersji szablonu przed rozpoczęciem wyboru szablonów.

3.6 Wybór koloru oraz zamku:

- W przypadku szablonów nielustrzanych (Jebus Cross, Jebus King, Duel*, 6lm10*, Kubaryt*, Spider*, Sapphire*):
  - Wylosowanie miast następuje przez opcję Random Town vs Random Town, w przypadku wylosowania dwóch identycznych miast, losowanie należy powtórzyć,
  - Gracze mogą zażądzać ponownego losowania miast (tzw. *reroll*) i zbanowania 0-2 wylosowanych miast za opłatą 500 sztuk złota. Pierwszy chęć *rerolla* deklaruje zwycięzca rzutu monetą. Przysługuje maksymalnie jeden taki ban na Gracza w ciągu Partii. W przypadku wylosowania takiej samej pary miast jak przed *rerollem*, losowania należy dokonać ponownie,
  - Licytację o miasto oraz o kolor rozpoczyna gracz, który wygrał rzut monetą. Pierwsza licytacja odnosi się do miast, druga do koloru.
- W przypadku szablonów lustrzanych (h3dm*, mt_Sapphire*, mt_Nebula*, mt_Firewalk*):
  - Wylosowanie miast następuje przez opcję Random Town,
  - Gracze mogą zażądzać ponownego losowania miast (tzw. *reroll*) i zbanowania 0-1 wylosowanych miast za opłatą 500 sztuk złota. Pierwszy chęć *rerolla* deklaruje zwycięzca rzutu monetą. Przysługuje maksymalnie jeden taki ban na Gracza w ciągu Partii. W przypadku wylosowania takiego samego miasta jak przed *rerollem*, losowania należy dokonać ponownie,
  - Licytację  o kolor rozpoczyna gracz, który wygrał rzut monetą.

3.7 Wybór bohaterów na szablonach lustrzanych (h3dm*, mt_Sapphire*, mt_Nebula*, mt_Firewalk*):

- Gracz czerwony banuje 0-3 bohaterów dostępnych w wylosowanym zamku,
- Gracz niebieski wybiera spośród pozostałych bohaterów bohatera startowego,
- Gracz czerwony wybiera spośród pozostałych bohaterów bohatera startowego,

## 4. Restarty

4.1 Pierwszy decyzję o restarcie podejmuje Gracz czerwony, a następnie Gracz niebieski. (Jeśli nastąpi sytuacja, kiedy Gracz niebieski odda turę z chęcią restartu, a następnie Gracz czerwony odda turę i nastąpi kolejny dzień, Gracz niebieski ma obowiązek podania decyzji o restarcie w czasie 5 sekund od zakończenia tury. Po tym czasie Gracz niebieski jest zobowiązany do grania mapy).

4.2 Graczom przysługją restarty techniczne, które dostępne są jeżeli:

- Mapa jest zbugowana, np. brakuje jakiegoś portalu*,
- Na drodze znajduje się strażnik, który blokuje całe przejście, a pokonanie go będzie skutkowało utratą co najmniej 70% wojska,
- Na drodze znajduje się strażnik, którego pokonanie będzie skutkowało utratą co najmniej 70% wojska, nie blokuje on całego przejścia, ale obejście go kosztuje co najmniej 1500 punktów ruchu.

**Jeżeli strażnik obiektu jest źle ustawiony (da się go obejść i wykorzystać obiekt) nie należy się restart techniczny, a ze strażnikiem należy walczyć.*

4.3 Restarty techniczne można wykorzystać od 111 do 114 włącznie. Jeżeli Gracze nie mogą dojść do porozumienia co do restartu technicznego, decyzję należy skonsultować z Sędzią.

4.4  Restarty wczesnego spotkania. Jeśli nastąpi interakcja między Graczami w zbyt wczesnej turze, każdy z Graczy ma prawo zażądać technicznego restartu. Ostatni dzień kiedy może to nastąpić to 116 dla średnich dróg i 117 dla szybkich. Interakcja między Graczami jest zdefiniowana jako jakakolwiek walka między Graczami lub przejęcie obiektu należącego do innego gracza (puste kopalnie, miasta, etc.). Warto zaznaczyć że zerwanie tur symultanicznych nie oznacza że interakcja miała miejsce. Jeśli po zakończeniu tury niebieskiego nie doszło do interakcji, nie ma podstaw do stosowania tej reguły.

## 5. Fair play

5.1 Zakaz wykorzystywania crashów do zyskania przewagi. Po wczytaniu mapy z powodu błędu Gry należy powtórzyć swoje ruchy na mapie przygody oraz w walkach w danej turze w której nastąpił błąd. Jeżeli Sędzia uzna że nie były powtarzane ruchy może zarządzić powtórne wczytanie mapy. Jeżeli Gracz umyślnie będzie zmieniał swoje ruchy by osiągnąć korzyści Sędzią może ukarać go walkowerem na Partię. Jeśli Gracz po wczytaniu gry będzie miał nadmiar czasu, powinien ten nadmiar spędzić czekając na ekranie miasta lub bohatera - nie na analizowaniu rozgrywki lub graniu. W przypadku braku timera działania te mogą dać niezasłużoną przewagę.

5.2 Zewnętrzna pomoc. Istnieje wiele sposobów na zdobycie dodatkowych informacji użytecznych w trwającej Partii. Poniżej przedstawiamy listę wraz z tym czy dany sposób jest dozwolony: 

- Porady (osoba trzecia dostarcza graczowi informacje, które można wydedukować oglądając tylko jego stronę rozgrywki) przez tekst: Dozwolone, ale jeżeli podpowiedź posiada znaczący wpływ na rozgrywkę lub sprawiających, że Gracz zmieni swój plan na rozgrywkę, np. lista kroków, wskazanie nie zauważonego wcześniej przez gracza obiektu lub przypomnienie o założeniu artefaktu przed walką, Streamerzy korzystający z tego typu porad zostaną ukarani walkowerem lub dyskwalifikacją, każdy tego typu przypadek należy zgłosić do Komitetu; Streamerzy powinni usuwać takie podpowiedzi, najlepiej za pośrednictwem moderacji,
- Porady przez telefon, teamspeak, skype, etc. rozmawiając na żywo: Zakazane,
- Spoilery (osoba trzecia dostarcza graczowi informacje których nie można wydedukować oglądając tylko jego stronę rozgrywki): Zakazane - jeśli Gracz przeczyta spoiler powinien grać tak jakby go nie widział,
- Ghosting (obecność na streamie przeciwnika lub komentarzu tego meczu): Zakazane,
- Programy czytające pamięć gry - na przykład żeby zobaczyć mapę lub przewidzieć rozwój bohatera: Zakazane,
- Kalkulatory value: Dozwolone,
- Kalkulatory damage: Dozwolone,
- Strony wiki: Dozwolone,
- Oglądanie swojego streama lub nagrania z danej Partii w trakcie jej trwania: Zabronione,
- Screenshoty: Zabronione,
- Poradniki wideo: Dozwolone,
- Własne notatki o Grze: Dozwolone,
- Makra i bindy: Dozwolone jest stosowanie makr i bindów ograniczających się do symulacji kombinacji 2 klawiszy, bez dodatkowych opóźnień oraz bez ruchów kursorem.

5.3 Zakazane jest wykorzystywanie zapisów gry do zmiany ruchów wykonanych przed nimi.

5.4 Gracze mają obowiązek zachowywać się kulturalnie względem siebie w czasie Partii, przed nią i po niej na czacie Gry, w prywatnych wiadomościach dotyczących Turnieju oraz na Discordzie.

5.5  W Turnieju obowiązują standardowe reguły rozgrywek Hota lobby online. Link do nich można znaleźć [tutaj](https://h3hota.com/en/rules). Jeśli zasada regulaminu Hota stoi w sprzeczności z zasadą Regulaminu, Regulamin ma pierwszeństwo.

## 6. Kary

6.1 Komitet ma do dyspozycji kilka możliwości w jakie możę karać Graczy za nieprzestrzeganie Regulaminu oraz w wyjątkowych, niewymienionych przez Regulamin, sytuacjach. Poziomy kar zdefiniowane są w następujący sposób:

- Ostrzeżenie - otrzymywane za drobne przewinienia. Pierwsze ostrzeżenia nie niesie ze sobą dodatkowych konsekwencji, ale każde następne już tak,
- Drugie ostrzeżenie - walkower na Partię,
- Trzecie ostrzeżenie - dyskwalifikacja,
- Walkower na Partię - otrzymywany za małe przewinienia, w tym nietrzymanie się terminów, może zostać połączony z ostrzeżeniem,
- Walkower na Mecz - otrzymywany za średnie przewinienia, w tym nietrzymanie się terminów, może zostać połączony z ostrzeżeniem,
- Dyskwalifikacja - otrzymywana za duże przewinienia,
- Ban - otrzymywany za poważne przewinienia, działa podobnie jak dyskwalifikacja, ale nie pozwala graczowi nie udział w Turnieju na czas określony, lub nieokreślony.

6.2 Komitet w wyjątkowych sytuacjach może zastosować karę inną niż wymienione w punkcie 6.1.

6.3 Informacje o otrzymaniu kary wraz z ich uzasadnieniem będą publikowane na Discordzie.

6.4 Gracze mogą odwołać się od decyzji Komitetu najpóźniej w dniu zakończenia fazy następującej po fazie, w której otrzymali karę.

## 7. Zakończenie Gry

- Po rozegraniu Partii, Gracz, który przegrał Partię wpisuje “gg” na czacie Gry (oraz w przypadku grania w trybie rankingowym potwierdza przyznanie się do porażki), jest to jednoznaczne z przyznaniem się do porażki oraz dowodem w trakcie pisania sprawozdania z Partii. Decyzji o poddaniu Partii nie można odwołać.

- Raport ze spotkania należy składać na stronie www.h3.gg. Musi on zostać potwierdzony przez przeciwnika albo Sędziego.

- Po zakończeniu meczu Gracze są zobowiązani do podania haseł, które chronią zapisy Partii.

- Przydatne linki:
  - [Discord Turnieju](https://discord.gg/r6dS4D9edd)
  - [Strona Turnieju](h3.gg/competitions/v2/TBD)

## Załączniki

### Załącznik nr 1

1. Skład Komitetu Sędziowskiego

1.1 W skład Komitetu Sędziowskiego wchodzą:
- Szef Komitetu - Ercho, ustala skład Komitetu i koordynuje jego pracę,
- Organizator - Podejmuje decyzje i działania związane z marketingiem Turnieju, Regulaminem oraz Stroną,
- Sędzia - Podejmuje decyzje i działania związane z przestrzeganiem przez Graczy Terminarza, Fair Play, reszty Regulaminu oraz pomaga Graczom w przypadku problemów z wypełnieniem jego postanowień,
- Moderator Serwera Discord - Podejmuje decyzje i działania związane z Discordem,
- Sekretarz - Prowadzi dokumentacje Komitetu, pisze sprawozdanie z jego pracy,
- Członek-obserwator - Nie pełni szczególnej roli w działaniu Komitetu, ale może działać m.in jako doradca.

1.2 Skład Komitetu podany w pierwszym Orzeczeniu w Turnieju przez Szefa Komitetu.

1.3 Skład Komitetu wraz z danymi kontaktowymi do jego członków zostanie również podany w tym załączniku.

2. Sposób działania Komitetu Sędziowskiego

2.1 Komitet podejmuje decyzje w dwóch trybach:
- Poprzez decyzje indywidualne - w sprawach związanych z przydzielonym obszarem Turnieju i sprawach związanych z całym Turniejem, które według Szefa Komitetu nie wymagają głosowania większościowego,
- Poprzez głosowanie większościowe - w sprawach związanych z całym Turniejem, odwołaniami od deyczji indywidualnych oraz na prośbę członka Komitetu zajmującego się obszarem, z którym związana jest sprawa. Decyzje podejmowane są większością zwykłą.

2.2 Szef Komitetu w załączniku do Orzeczenia rozwiązującego Komitet umieszcza sprawozdanie z pracy Komitetu, które podsumowuje jego działania w trakcie jego istnienia.

### Załącznik nr 2

1. Definicje

- Gracz - uczestnik Turnieju,
- Partia - spotkanie online między dwoma Graczami rozgrywane w ramach Turnieju w Grze,
- Streamer - osoba transmitująca swój Mecz,
- Oficjalna funkcja w Turnieju - funkcja związana z czynnościami kojarzonymi bezpośrednio z Turniejem:
  - Komentator,
  - Host,
  - Członek Komitetu.
- Mecz - wszystkie Partie rozgrywane między danymi Graczami w danej fazie Turnieju

### Załącznik nr 3

1. Sposób wydawania Orzeczeń

1.1 W przypadku decyzji indywidualnej członek Komitetu ją podejmujący wydaje Orzeczenie publikując je na Githubie oraz Discordzie lub przekazuje informacje o tym do innego członka Komitetu, który wydaje Orzeczenie zaznaczając kto podjął daną decyzję.
1.2 W przypadku głosowania większościowego Szef Komitetu wydaje Orzeczenie w sposób opisany w punkcie 1.1.
1.3 W przypadku decyzji Gracza np. wycofanie z Turnieju członek Komitetu, który otrzymał o niej informacje wydaje Orzeczenie w sposób opisany w punkcie 1.1.

2. Kształt Orzeczeń

2.1 Orzeczenie składa się z Numeru Orzeczenia, Treści Orzeczenia i informacji o osobie wydającej.
2.2 Numer Orzeczenia składa się ze znaku #, 4 cyfr i litery F (np. #3001F). Pierwsza cyfra oznacza, w której edycji Turnieju dane Orzeczenie obowiązuje, natomiast trzy następne cyfry oznaczają liczbę porządkową Orzeczenia. Im wyższa liczba porządkowa Orzeczenia tym większą posiada moc, w związku z tym jeżeli Orzeczenie #3001F jest sprzeczne z Orzeczeniem #3006F, to Orzeczenie #3006F jest obowiązujące.
2.3 Treść Orzeczenia podzielona jest na punkty (nie wszystkie wymienione punkty muszą znaleźć się w każdym Orzeczeniu):
- Wycofania - informuje o wycofaniach się Graczy.
- Walkowery na Partię - informuje o poddanych z własnej woli przez Graczy Partiach.
- Walkowery na Mecz - informuje o poddanych z własnej woli przez Graczy Meczach.
- Odwołania - informuje o odwołaniach Graczy od decyzji Komitetu i rozpatrzeniu ich.
- Kary i nagany - informuje o karach zastosowanych wobec Graczy.
- Terminarz - informuje o Terminach faz.
- Przedłużenia terminów - informuje o zmianach w Terminarzu.
- Komitet Sędziowski - informuje o postanowieniach związanych z Komitetem.
- Regulamin - informuje o postanowianiach związanych z Regulaminem.
- Wyjatki od Regulaminu - informuje o postanowieniach związanych z punktem 0.4 Regulaminu i planowanych zmianach Regulaminu.
- Postanowienia - informuje o innych postanowieniach.

### Załącznik nr 4

Do zrobienia

### Załącznik nr 5

To jest nasza Polityka Prywatności, która zawiera informacje o tym jakie dane zbieramy i przechowujemy, a także w jaki sposób je wykorzystujemy. Za każdym razem kiedy zwracamy się w drugiej osobie, mamy na myśli wszystkich Graczy. Za każdym razem kiedy zwracamy się w pierwszej osobie, mamy na myśli Komitet.
Od czasu do czasu możemy zaktualizować Politykę Prywatności. Zmiany będą miały efekt tuż po wprowadzeniu. Jeżeli nie zgadzasz się z niniejszą Polityką Prywatności, nie uczestnicz w Turnieju.

#### Jakie dane zbieramy
Dane zbierane automatycznie: W przypadku interakcji z jakimikolwiek usługami należącymi do Turnieju, możemy automatycznie zbierać i przechowywać dane, między innymi takie jak adres IP.
Dane które nam podajesz: Zbieramy twoje dane wtedy kiedy nam je podajesz, przykładowo kiedy rejestrujesz się jako Gracz. Przykładami informacji jakie zbieramy w ten sposób jest Twój nickname i unikatowy identyfikator konta Discord, adres e-mail, raporty z meczów, oraz jakiekolwiek inne dane jakimi się z nami dzielisz.
Retransmisje: Możemy dokonywać retransmisji i nagrywać wybrane mecze w celu udostępniania komentarza oraz archiwizacji. Podczas swojej transmisji, możesz udostępniać dane umożliwiające Twoją identyfikację, na przykład nagranie z kamery. Dajesz nam niezbywalne prawo do posługiwania się tymi danymi - ale w przypadku uzasadnionej przyczyny możemy usunąć część z nich.
#### Usługi osób trzecich
Możemy używać usług osób trzecich, wliczając w to systemy zarządzania turniejami i komunikatory. Nasza Polityka Prywatności nie aplikuje się do tychże usług.
#### W jaki sposób używamy danych
Używamy zebranych danych aby umożliwić organizację, promocję i archiwizację Turnieju.
#### Dzieci
Nie zbieramy danych od osób poniżej wieku 13 lat lub poniżej wieku zgody cyfrowej. Jeżeli należysz do tej grupy osób, nie możesz uczestniczyć w Turnieju. Jeżeli uzyskamy wiedzę o tym że zbieraliśmy dane osób poniżej tego wieku, w miarę naszych możliwości usuniemy wszelkie dane od takiej osoby.
#### Bezpieczeństwo
Dokonujemy starań żeby zapewnić bezpieczeństwo przechowywania danych. Trzeba mieć jednak na uwadze że żadna forma komunikacji - fizyczna czy elektroniczna - nie jest pozbawiona błędów ani nie jest stuprocentowo bezpieczna. Z tego powodu powinieneś/powinnaś zachować ostrożność w decydowaniu o tym jakie dane nam udostępniasz.
#### Kontakt
Jeżeli chcesz poprosić o swoje dane, czy też je zmodyfikować lub usunąć, możesz się z nami skontaktować za pośrednictwem komunikatora Discord (kubaryt) lub za pomocą poczty elektronicznej (kubarytcup@gmail.com). W przypadku kontaktowania się drogą mailową, należy rozpocząć tytuł wiadomości słowami “DATA REQUEST” - w innym przypadku wiadomość zostanie zignorowana. Po złożeniu prośby, możemy dokonać odpowiednich kroków w celu dodatkowej weryfikacji.
